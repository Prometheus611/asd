A második világháború zűrzavaros végén játszódik, főszereplője egy magányos magyar tizedes, aki ellopja zászlóalja zsoldját, és kézigránátokba rejtve menekül. Egy elhagyatott kastélyban talál menedéket, ahol hozzá hasonló szökevényekből és dezertőrökből verbuvál csapatot. A túlélés érdekében hol nyilasnak, hol kommunistának álcázzák magukat, miközben a humoros és abszurd helyzetek sora kíséri kalandjaikat.



Egy emlékezetes jelenet:
A katonaszökevények a kastélyhoz közeli erdészházba mennek élelemért, ahonnan előbb ki kell füstölniük a németeket. Láthatjuk a filmen végigvonuló geget (Sinkovits beleköp, vagyis csikket dob a náci tiszt levesébe), és az ikonikus viccet is a spájzban bujkáló orosz katonával. A tökéletes karikatúrák, az emlékezetes aranyköpések nem hagynak kétséget afelől, miért ez az egyik legtalálóbb, legpimaszabb vígjátékunk a mai napig.

https://www.youtube.com/watch?v=G0dPtoNbXac
„Az oroszok már a spájzban vannak!” Keleti Márton kultikus vígjátéka, melynek szállóigéi beépültek a köznyelvbe.
